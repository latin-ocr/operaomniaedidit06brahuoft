346 ANNOTATIONES EDITORIS

appellatur »Zwehrer Thor«, turrim¹ ad observationes instituendas, postea
vero in parte superiore viae, quae nunc vocatur »Bellevuestrasse«, alteram
exaedificavit. Inde ab a. 1561 solus observavit usque ad a. 1567, quo anno
patre mortuo rem publicam gubernare coepit, quapropter astronomiae curam
perpetuam dimittere coactus est. Apparente vero nova stella operam resump-
sit, cujus de observationibus ab illo institutis egit Tycho (tom. 111 p. 113 sqq.).
Postea duos adjutores assumpsit, quorum uterque in historia doctrinae lau—
dem insignem meruit. Alter, Christophorus Rothmann‚ natus erat Bernburgi
circa a. 1550. Non satis constat, quando Landgravio ministerium facere coe-
perit; ex iis tamen, quae dicit p. 57,⁴1, ante m. Novembrem a. 1584 nullas ob-
servationes Cassellis instituisse videtur2. Posteaquam a. 1590 Hvenam pro-
fectus est, ut Tychonem inviseret, propter malam valetudinem numquam
Cassellas revertit neque amplius astronomiae se dedit; a. 1605 Bernburgi mor—
tuus esse videtur. Cum ipse nihil publice ediderIt, et ex observationibus ejus
paucissimae tantum editae sint³‚ ex solis epistulis, quas Tychoni dedit, doc-
trinae laudem adeptus est; inde melius hunc quam quemquam alium astro-
nomum, excepto solo T ychone‚ quae illius aetatis astronomiae deessent, per·
spexisse apparet. Fieri tamen potest, ut quaedam eorum, quae recte perspex-
erat, socio eJus, viro optime merito Justo Buergio (Burgi), potius imputari
debeant. Natus hic erat Lichtensteigii Helvetiorum d. 28 m. Februarii a. 1552.
Cum artem didicisset horologia faciendi, a. 1579 Landgravio ministerium
facere coepit, primum ut horologia ei conficeret et omnino res mechanicas
tractaret, postea vero ita, ut etiam ad observationes instituendas adhiberetur.
Cassellis mansit usque ad a. 1603, cum Pragam se contulit, ut apud impera-
torem simili ministerio fungeretur. Hic Keplerum cognovit, qui saepe eum
collaudat. Postea Cassellas revertit, ubi d. 31 m. J anuarii a. 1632 mortem obiit.
Homo erat litterarum plane rudis, et qui Latine nesciret; at in artibus mathe-
maticis insigni ingenio praeditus erat, quare valde dolendum est, quod illius
sermonis, quo uno tunc utebantur viri docti, ignarus erat; quo factum est, ut
ea, quae invenerat, publici Juris facere non posset, atque haec etiam causa

1 Hujus tectum rotundum annis 150 post scriptor quidam circumvolvi potuisse narrat, ita
ut omnem eaeli partem observare liceret. At cum omnes ejusdem aevi scriptores mentionem
tanturn faciant eorum, quae vocantur »Altanen«, Tycho primus in duabus Stellaeburgi cryptis
litteris F et D notatis, quae a. 1584 et 1585 exaedificatae sunt, tectis, quae circumvolvi possent,
usus esse videtur (vid. hujus tomi p. 2⁵⁹3 et 27).

² Ait Rothmann in »Observationum ste11arum fixarum libro primo«, qui numquam publice
editus est (vid. autem Rud. Wolf, Astronomische Mittheilungen XLV p. 134), missum se esse
Cassellas ab Joachimo Ernesto principe Anhaldino‚ ut instrumenta ibi asservata inspiceret,
cum Landgravii munus acciperet. Diem quidem non indicat, sed cum ex rebus ibidem tractatis
post illud tempus iactum esse videatur, quo Wittichius Cassellas adiit, optime incidit in m
Novembrem a. 1584.

³ De opera ejus ac de observatorio Cassellano optime egit Rud. Wolf, Astronomische Mit-
theiIungen XLV (Vierteijahrsschrift d. natutt'orsch. Ges. in zurich 1878), libris usus Rothmanni
manu scriptis Cassellis asservatis.

