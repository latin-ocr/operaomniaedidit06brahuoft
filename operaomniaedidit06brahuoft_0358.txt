348 ANNOTATIONES EDITORIS

a. 1571, mort. a. 1638), qui per hiemem anni 1595—96 Uraniburgi erat; cf. Ty-
chonis epistula d. 16 m. Maji a. 1600 ad Tobiam Fischerum data.

ad p. l6‚2⁹] cf. hujus tomi p. 73‚³0 et p. 106,³⁵.

ad p. 21‚20] cf. Vergil. AEn. I 33: »Tantae molis erat Romanam condere gen-
tem« (cf. p. l99,25).

ad p. 23‚19] cf. Senecae De brevit. vItae I 3: »Non exiguum temporis habe-

mus, sed multum perdimus«; Epist. 88‚³⁷: ». . . et ideo non discentes neces-
sarIa, quia supervacua didicerunt«.
ad p. 23‚³2] Manilius, Astron. III 39. — Senecae Epist. 49,12: ». . . ut ait ille

tragicus (i. e. Euripides, Phoen. 469), veritatis simplex oratio est«.

ad p. 26‚1⁴] cf. Martial. Epigr. VIII l8‚1o: »Qui velit ingenio cedere, rarus erit«.

ad p. 26,32] vid. tom. II p. 162 sqq. Observationes integras praebebimus in
tom. X et XI .

ad p. 30‚29] Verbis »de contracta Solari Sphaera« respicit varietatem eccen-
tricitatis orbitae Terrae circa Solem (sive Solis circa Terram), quam asse-
veraverat Copernicus (De revolat. III 16 p. 211 sqq. ed. secul.); cf. tom. II
p. 29‚s. Minima autem eccentricitas saeculo XVII eventura esse putabatur.
Hoc multi male intellexisse videntur, cum distantiam Solis imminutam esse
existimarent. Hunc errorem primus commisisse videtur Melanchthon, qui
in Initiis doctrinae physicae, quae primum prodierunt a. 1549, Hipparchum
et Ptolemaeum eccentricitatem orbitae Solis 48} Terrae semidiametris aestima-
visse ait, cum suo tempore tantum esset semidiametrorum 3631} (semidiameter
autem Terrae aestimabatur 860 milliaribus Germanicis). »Dubitari enim « inquit
»potest utrum propter senectam mundi quasi delabatur Sol factus languidior,
paulatim ruente natura rerum, an uero in hac senecta terrae tanquam effoetae
opus sit uiciniore positu Solis eam fouentis. Nam hoc tempore Sol tam sol-
stitialis quam brumalis propior est terris, quam fuit Ptolomei tempore milli-
aribus Germanicis nouem millibus nongentis septuaginta sex. Hoc est, fere
sexies Sol terrae propior est, quam quanta est totius terrae profunditas« (fol.
61 ed. 1559). Supersedit tamen Melanchthon auctoris sui mentionem facere;
nempe numeros supra allatos ex libro sumpserat, cujus dogma praecipuum
sibi proposuerat refellere in hujus libri sectione, quae inscribitur »Quis est
motus mundi« (fol. 39 sqq.). — Tribus autem tantummodo annis, antequam
haec Ranzovii epistula scripta est, Didacus a Stunica (Diego de Stufiiga, Ere-
mita Augustinianus et in Universitate Toletana Doctor theologiae) commen-
taria ediderat in Iob (Toleti 1584), in quibus systema Copernici defendebat;
quae postea in Indicem librorum prohibitorum recepta sunt. Praeter alias hanc
rationem affert, hoc systema causam explanare posse, cur 40000 stadiorum
Sol nobis nunc propior sit, quam antea esse existimata sit (p. 205 sqq.‚ quas
paginas Anglice vertit Thomas Salusbury, Mathematical Collections and
Translations [Londini 1661] I p. 468 sqq.).

ad p. 31‚2⁴] Quis tertius fuerit adjutor, non constat.

 

