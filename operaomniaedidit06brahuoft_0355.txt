AD EPISTOLARUM ASTRONOMICARUM LIBRUM
PRIMUM.

UJUS libri, qui summi pretii est et ad Tychonis aequaliumque eJus ope-
ram recte aestimandam plurimum valet et cum libris illis duobus de
nova stella et de cometa anni 1577 optimo jure comparandus est, editio prin-
ceps Uraniburgi prodiit a. 1596. Tychonem enim hortatus erat Henricus Ran-
zovius, ut epistulas has typis describendas curaret (cf. hujus tomi p. 30), et
jam ante a. 1590 opus aggressus esse videtur, cum hoc anno exemplar libri
paginarum 49—56 Magino dono dedisse Gellium Sasceridem‚ discipulum Ty-
chonis, Bononiae versantem, ex epistula illius apparet (Carteggio inedito di
Ticone Brahe ..... con Giovanni Antonio Magim· ed. A. Favaro [Bononiae
1886] p. 233). Sicut ceterorum librorum Tychonis hujus quoque satis magnus
numerus exemplorum emissus est. Ex illo enim indice tom. II p. 441 allato,
qui numerum exhibet exemplorum Tychonis librorum tempore ipsius mortis
exstantium, a. 1601 reliqua fuisse intellegimus »Epistolarum lib. Ι gutte exem-
plaria 820, mittelmessige vnd bose vngezalt«. Haec vendidisse heredes Tycho-
nis videntur Levino Hulsio Norimbergensi‚ scriptori ac bibliopolae satis not0;
nonnulla enim exempla hunc titulum praebent »Noribergae apud Levinum
Hulsium MDCI«. Nec titulus solum, sed totus quaternio primus denuo typis
descriptus est; quando autem quaterniones LL et MM (pp. 265—280) correc-
tiores editi sint, minus elucet3 nam jam in editionis principis exemplis aliis
aliter editi hi sunt. Post mortem Hulsii exempla, quae restabant, sicut cetero-
rum quoque operum Tychonis, Godefrido Tampachio Francofurtensi venie-
runt, qui a. 1610 ipse quoque titulum et primum quaternionem renovavit;
haec editio, cujus in titulo legimus »Imprimebantur Vraniburgi Daniae, pro-
stant F rancofurti apud Godefridum Tampachium. MDCX.«‚ nunc multo sae-
pius occurrit quam ceterae. Imago Tychonis, quam nos in aversa tituli parte
dedimuS, quamque respicit primum libri epigramma, in quibusdam tantum
exemplis editionis principis invenitur. Alterum quoque epistularum librum
Tycho emittere animo volvebat ac re vera coeperat typis describere; at edi-
tionem conficere supersederunt heredes. De hac re agemus in tom. VII. Per
totum autem hunc librum in summis paginis legimus »Tychonis Brahe Lib. I.
Epistolarvm astronomicarvm«.

Epistulae hoc tomo editae scribi coeptae sunt a. 1585, sed jam a. 1575 famili-
aritas intercesserat Tychoni cum Guilelmo IV, Hassiae Landgravio‚ quern
illo anno Cassellis convenerat (vid. hujus tomi p. 10). Natus erat hic Guilel-
mus a. 1532 patre Philippo Landgravio Magnanimo, qui ex historia Reforma-
tionis ecclesiae satis notus est. J am adulescentulus astronomiam adamare
coepit‚ et cum in locis stellarum a Ptolemaeo atque astronomis illo posteriori-
bus datis multos errores commissos esse intellegeret, ordine et ratione caelum
observandum esse perspiciebat. Itaque a. 1561 Cassellis supra portam, quae

44

