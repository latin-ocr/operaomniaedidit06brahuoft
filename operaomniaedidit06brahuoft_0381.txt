ANNOTATIONES EDITORIS 367

haeresi ut putem immutari eccentricitatem ipsius« (i. e. Martis). T ycho autem
Calendis Decembribus respondens hanc inaequalitatem non solum in Marte,
sed etiam in ceteris planetis sese reperisse dicit. Et in epistula ad Keplerum
Calendis Aprilibus a. 1598 data longius etiam progreditur, cum Martis epi-
cyclum (aut orbem Terrae annuum Juxta Copernicum) negat videri »eiusdem
semper magnitudinis . . . adeo ut angulus differentiae in Marte ad 1⁰ 40⁴ ex-
crescat« (Kepleri Op. I 44). Hoc recte interpretatus est Kepler‚ cum genium
sibi dictare diceret, inde sequi, ut Solis motus non aequalis ut ex centro orbitae
visus, sed talis esset, ut ex puncto aequanti aequalis esse videretur, sicut in
Ptolemaei theoria planetarum (De motibus stellae Martis cap. XXII, Op. 111
p. 267 sq.). Hic primus fuit gradus adversus veram cognitionem, Martem per
ellipsin moveri.

ad p. 239‚2³] vid. annot. ad p. 236‚2⁶.

ad p. 250‚14] Imagines instrumentorum Tychonis inveniuntur etiam in libello
undecim foliorum, cujus, ut videtur, unum solum exemplum restat in biblio-
theca Universitatis Vratislaviensis (cf. F. R. Friis‚ Tyge Brahe [Hauniae 1871]
pp. 225 sq. et 363 sq.). Hujus in titulo haec leguntur: »ICONES INSTRVMEN-
TORVM QVORVNDAM ASTRONOMIAE INSTAVRANDAE GRATIA A TY-
CHONE BRAHE DANO DILIGENTIA IMPENDIOQVE INAESTIMABILI
ELABORATORVM. VRANIBVRGI IN INSVLA PORTHMI DANICI VENV·
SIA«; atque in folio ultimo haec scripta sunt:

»INSPECTORI HARVM ICONVM
TYCHO BRAHE
S. D.

Instrumentorum Astronomiae redintegrationi inseruientium delineationes
hic expressae applicari poterint ijs, quae libro primo Epistolarum Astronomi—
carum, circa eorundem breuiusculam descriptionem, tam Germanico quam
Latino idiomate, a pag. 219 vsque ad 257 comprehenduntur, pro vt numeri
singulis his Iconibus superius assignati caeteris ibidem correspondent; Ex-
ceptis duobus vltimis organis, quae non hic sed in Tomo primo Progymnas-
matum Astronomicorum exponuntur: siquidem eorum vsus in obseruanda
noua stella, Anno 72 exorta (de qua inibi luculenter agitur) potissimus erat.
Quin et Quadrans ille postremus, non in hac Insula Daniae Venusia apud
Vraniburgum‚ sed olim in superiori Germania, prope Augustam Vindelico-
rum, in adolescentia nostra extructus est; qui tantae erat magnitudinis, vt in
radio suo, siue a centro ad circumferentiam 14 cubitos adaequarit. Vberiorem
vero horum omnium explicationem et vsum, vna cum reliquorum, quae hic
desiderantur, conformatione et conuenienti expositione, suo tempore et loco
(volente Numine) vbi Mechanicam Astronomiae partem, quae magni nobis
constitit, elucidare commodum fuerit, expediemus. Interim hae primitiae boni
consulantur«. De omnibus instrumentis plura etiam agit Tycho in Mechanicis‚
ubi conferantur annotationes nostrae (tom.V). Hoc solum hic monemus, spa-

