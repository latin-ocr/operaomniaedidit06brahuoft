ANNOTATIONES EDITORIS 347

esse videtur, quare inventa sua celare magis magisque praeoptaret. Loga-
rithmorum usum notum ei fuisse constat, multis annis antequam in lucem
proferret Napier, quae ipse invenisset; sed anno demum 1620, sex annis post-
quam prodierant hujus tabulae, suas edidit ille, quae inscribuntur »Arithme-
tische und Geometrische Progress- Tabuln«. Fracturarum quoque, quae
vocantur, decimalium usum excoluit inter primos, atque ab illo doctus est
Kepler; in ingenti autem Tabula sinuum (cf. infra ad p. 299,³⁹) rationem illam
deseruit radium circuli aequalem ponendi 10⁵ vel 10⁷ et posuit aequalem nu-
mero 1. Constat etiam, primum illum invenisse perpendicula oscillatoria‚
quibus horologia gubernarentur, quae Landgravio summi pretii erant; huic
enim, cum tempus observando, quo stellae in certo quodam azimuth erant,
loca earum definiret (cf. tom. III p. 7), opus erat bonis horologiis.
ad p. 5‚³⁷] Voitus Crypto-Calvinismi accusatus cathedram reunquere coac-
tus est et ab anno 1592 Bernburgi, ab anno vero 1597 Servestae Anhaldinorum
scholae rector erat.
ad p. 6‚18] Nathan Chytraeus (Kochhaff)‚ Davidis illius Chytraei‚ qui melius
nobis notus est (cf. annot. ad tom. III p. 225‚2⁹ et p. 229,23)‚' frater minor natu,
a. 1543 natus et a. 1598 mortuus est. Rector erat gymnasii Bremensis et car-
minum Latinorum poeta sane laudatus.
ad p. 6‚³⁶] Henricus Hoierus (Hoyer)‚ Lic. med„ Stralsundii natus, Bergis
Norvegiae domicilium habebat, circa a. 1616 mortuus est. Teste Tychonis
Diario meteorologico d. 12 m. Maji a. 1596 Hvenam adiit.
ad p. 7‚³⁷] Antonius Riccobonus‚ a. 1541 Rhodigii natus, professor eloquen-
tiae Patavinus‚ scriptorum aliquot antiquorum (ut Ciceronis et Aristotelis)
opera illustravit, a. 1599 mortuus est.
ad p. 9,³⁵] Martinus Plecius (Pletz), circa a. 1552 in Marchionatu Branden-
burgensi natus, ab anno 1585 Haderslevii rector, postea vero Slesvici clericus,
a. 1605 mortuus est.
ad p. 12,4] De Paulo Wittichio cf. tom. ΙΙΙ p. 6‚2³ cum annot.
ad p. 13‚11] vid. ovid. Metam. I 84-86:
»Pronaque cum spectent animalia cetera terram,
os homini sublime dedit caelumque tueri
jussit et erectos ad sidera tollere vultus«.
ad p. 14‚2s] Ipsae Tychonis epistulae, quae missae sunt, pleraeque in archivo
publico Marpurgensi et in bibliotheca publica Cassellana (in cod. astron.
fol. 5, n. 9) simul cum Landgravii et Rothmanni epistularum exemplis primis
vel transscriptis etiamnunc asservantur.
ad p. 16,2⁶] Horum globorum artifex erat Iacobus Florentius Langrenus
(Jacob Floressen van Langren); cf. tom. II p. 282‚⁹. Globos‚ in quibus stella-
rum loca secundum Tychonis catalogum indicata erant, confecit etiam typo-
graphus ille Amsterodamensis Willem J anszon Blaev (nat. prope Alcmariam

44*

