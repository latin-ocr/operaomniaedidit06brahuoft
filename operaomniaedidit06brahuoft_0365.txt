ANNOTATIONES EDITORIS 351

refractionem imminuta disseritur; neque tamen de re ejusmodi agit Vitello‚
quae hic tractatur atque jure Landgravio miraculosa videtur.

ad p. 54,⁹] Hujus epistulae exemplum primum (C1) atque aliud transscrip-
tum (C2) Cassellis asservantur. Rothmanni autem observationes cometae anni
1585 postea edidit Snellius (Descriptio cometae qui anno 1618 effulsit. Ac-
cessit christophori Rhotmanni descriptio cometae a. 1585. Lugd. Bat. 1619),
unde positus ejus eruit Savvitch; vid. quae de hoc cometa egerunt Peters 8:
Sawitch, Astron. Nachrich ten vol. XXIX.

ad p. 57‚41] De tempore, quo Rothmannus Cassellas venisse videtur, vid.
supra p. 346.

ad p. 58‚19] In verbo »defero« desinit C¹. Pro verbis autem, quae sequuntur
usque ad finem epistulae, haec praebet C2: »Mittimus tibi una obseruationes
Solis illustrissimi Principis, item obseruationes nouae ad Cassiopeam stellae,
atque etiarn nostras fixarum stellarum obseruationes, quibus pro tuo libito
uti poteris. Longitudines et latitudines desumtae sunt ex Globo cupreo, cuius
diameter est duorum cum dimidio pedum. Si placet, poteris eas calculo con·
stituere. Sed forte plus, quam sat erat. Vale itaque, excellentissime Domine
Tycho, et responfionem ne intermitte. Cassellis Idib. April. Anno Salutis
MDLXXXVI.«

ad p. 59,1] Hujus epistulae exemplum primum Marpurgi asservatur.

ad p. 61, ι] Hujus epistulae exemplum transscriptum Cassellis asservatur.

ad p. 61‚2⁵] Ovid. Ex Ponto II ll,21 sq.

ad p. 61,41] In exemplo transscripto desunt verba »praesertim . . . defende-
rim« et »Cum nuper . . . inflammarit«, ita ut exitus epistulae hanc formam
exhibeat: »Plura scriberem, nifi angustia temporis me impediret. His igitur
bene δι feliciter vale« διο. Quae adeo bene cohaerent, ut verba in solo exemplo
typis expresso servata potius hic addita quam in illo deleta esse existiman-
dum sit. Sed quaeritur, uter addiderit, T ychone an Rothmannus¹. Rothman-
num addidisse, non est veri simile; nulla enim ratio apparet, cur in secunda
epistula, quam Tychoni dedit, antequam ullam ab illo epistulam accepit,
»impurum nebulonem« appellaverit Raymarum illum Ursum, cujus usque
ad hoc tempus neuter mentionem fecerat. At cum paucis mensibus ante
hanc epistulam conscriptam Cassellas venisset Ursus, re vera fieri potest, ut
Rothmanno statim displicuerit. Tychoni tamen postea optima ratio erat,
quare Ursum odio persequeretur3 hic enim in libro, qui inscribitur »Funda-
mentum astronomicum« (Argentorati 1588), non solum formulas illas pro-
sthaphaereticas, quas invenerat Paulus Wittichius a. 1580 (vid. tom. 1 pp. XXXII
et 288 et 290), velut suas publicavit, sed, quod multo gravius erat, Tychonis
systema mundi sibi vindicavit et publice notum fecit. Quod autem in epistula
d. 21. m. Febr. a. 1589 ad Rothmannum data hunc aliquando impurum nebu-

¹ Illa verba in exemplo manu scripto deesse observavit, et quae inde colligi possint, demon-
stravit Ioannes Raeder‚ cujus observationes in ephemeride »Edda« (Christianiae) publicabuntur.

