ANNOTATIONES EDITORIS 363

nomen meum omifit, rem mihi pergratam fecit. Si tibi uidebitur, poteris ab
ipso hypotheses tuas uindicare. Vix credere potes, quomodo et te et me et
miserum illum Ptolemaeum miserumque Copernicum et omnes doctos conui-
tiis peterent stupidosque et nihil intelligentes asinos appellarent illi homines
duo: solos se mundi lumina iactantes: adeo homine illiterato et uix prima
initia intelligente nihil quicquam est intollerabilius aut iniustius. Sed haec nobis
sunt pro nihilo habenda et contemnenda. Perscripfi tamen hac de re superiore
Mense Maio ad amicum meum singularem uirum in quocunque doctrinarum
genere et excellentissimum et uersatissimum D. Ioannem Dee, ipsique fignifi-
caui, quod non solum mea Horologiopaeo illiterato et idiotae tribuerit, uerum-
etiam tibi systema illud mundi surripuerit: iam astute doctorum aucupia quae-
rens, quos tamen antea Vatiniano prorsus odio cum horologiopaeo prosecutus
esset. Omnis Aristippum decuit color et status et res. Scripsi etiam eum reuera
talem esse‚ qualem se in praefatione descripfit. Sed nolo cum isto homine, ut
dixi, rem habere, nec dignus est, ut nomen ipsius scriptis nostris inseratur.
Facile uidebunt docti, ex te eum illud systema habere, siquidem ipse fatetur,
se docstrinam Triangulorum ex Horologiopaeo nostro didicisse. Quomodo au-
tem fine doctrina Triangulorum de systemate illo et de ordinatione circulorum
caelestium deque eorum quantitate quicquam scire potuit? Ipse quoque in
Elementis meis Astronomicis tibi illud systema tribuam, ut et Instrumentorum
nostrorum rationem tibi in opere nostro stellarum fixarum restitui. Sed de
hoc satis.«

Si ea verba spectes, quibus de Buergio utitur Rothmannus, numquam no-
mine, sed semper horologiopaeum appellans, memorabile est, quod in Roth-
manni Doctrina quidem Triangulorum, quam ex codice manu scripto ex-
cerpsit R. Wolf (Astron. .M1'tthei1ungen XXXII p. 65), ne vestigium quidem
prosthaphaereseos invenitur, at in Observationum libro primo lucidissime
sese doctrinam triangulorum exposuisse gloriatur ille, jam Wittembergae‚
cum hunc librum scriberet, rationem sibi notam fuisse affirmans, qua per
solam additionem et subtractionem triangula solvi possent; hanc autem ra-
tionem Cassellis celare sese non potuisse, quia calculos suos Landgravius
inspicere deberet, atque ita aliis quoque notam esse factam! Nempe Buergio‚
homini modestissimo atque quietissimo, ut ex omnium testimoniis constat,
magno opere eum obtrectavisse manifestum est. Cf. annot. ad p. 61,41.

ad p. l83‚2⁹] De Ioanne Dee vid. annot. ad tom. III p. 184‚³³ et p. 203‚³⁴.

ad p. 183‚32] Victorinus Schoenfeldt, professor mathematum‚ postea medi-
cinae, Marpurgensis‚ mortuus est a. 1591 (cf. tom. I p. XXXIII). De observa-
tionibus eJus meteorologicis nullae asservatae esse videntur.

ad p. 184,³] Post subscriptionem haec addit epistula manu scripta: »Opus
nostrum stellarum fixarum accipies Deo dante, uti spero, ad proximas nun-
dinas francofurtenses«.

ad p. 185,³0] Franciscus Valesius, in Castilia vetere natus, medicus fuit regis

46*

